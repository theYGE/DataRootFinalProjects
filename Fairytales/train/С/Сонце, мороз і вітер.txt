 Ішли сонце, мороз і вітер битим шляхом усі три і зустрічають чоловіка. Глянув він на них і каже:

— Доброго здоров'я!

Та й пішов собі.

   Стали вони між собою сперечатись: кому з них він сказав «Доброго здоров'я!» Доганя­ють його й питаються:

— Кому з нас, чоловіче, ти доброго здоров'я побажав?

А він каже:

— А ви хто такі будете?

Один каже:

— Я — сонце.

Другий:

— Я — мороз.

А третій:

— А я, — каже, — вітер.

— Ну то я вітрові сказав.

От сонце й каже:

— Я тебе в жнива спалю.

А вітер:

— Не бійся, я повію холодом і буду тебе хо­лодити.

А мороз нахваляється:

— Я тебе взимку заморожу.

— А як ти, морозе, будеш морозити, то я ані повійну, — от він і не замерзне.