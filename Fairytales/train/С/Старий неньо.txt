 Жив собі чоловік, що мав старого неня. Одного разу не­ньо пішов у село і там чомусь засидівся. А тим часом жін­ка чоловіка засмажила когута. Сіли за стіл і почали їсти. Аж тут рипнула хвіртка. Жінка глипнула й сказала:

— Йой, чоловіче, старий іде!

Схопила миску з когутом і сховала у печі.

   Старий узяв грінку черствого хліба й горнятко води, повечеряв тим і пішов спати.

   Жінка знову вийняла з печі смажену когутятину і сіла їсти з чоловіком. Але як тільки простягнули руки, з мис­ки одразу скочили дві великі жаби.

Чоловік і жінка лягли спати голодні.

   Уранці встали, хочуть їсти. Але вони боялися і гляну­ти до миски, аби звідти не вискочили короставі жаби…

Жінка стала плакати, бо була головна. Чоловік зажу­рився.

Та ніхто їх не жалів. Хай знають, як старому не дава­ти їсти!