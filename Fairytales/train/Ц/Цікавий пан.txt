Жив-був багатий пан. Сидить він якось біля вікна і бачить, що хтось їде через його село. Покликав пан свого козачка і наказав:

— Біжи швидше і спитай, що воно за птиця така їде через мій маєток?

   Кинувся хлопчик наздоганяти бричку і кричить проїж­джому, щоб почекав. Зупинився чужий пан:

— Чого тобі треба? – питає.

— Послали мене запитати, що ви за птиця така?

— Скажи своєму панові, що і ти дурень, і твій пан дурень.

Повернувся хлопчик. А пан:

— Ну, що?

— Та він якийсь знайомий ваш.

— Звідкіля це тобі відомо?

— Та так, і вас знає, і мене знає.

— Невже знає?

— Та говорив, що і ви дурень, і я дурень.