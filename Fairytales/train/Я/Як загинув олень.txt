Олень підійшов до річ­ки напитися води. У воді побачив свій образ і радувався своїми рогами, що такі великі й росохаті. Подивився ще й на свої ноги і сказав: «Лиш ноги маю погані, бо дуже тонкі».

   Нараз вибіг із лісу вовк і кинувся на оленя. Олень побіг по рівнині, як стріла. Втік. Та як забіг в ліс, роги заплутались межи гіллям, і вовк його з’їв.

   Умираючи, жалувався олень: «Який я був нерозум­ний! Ноги, які я вважав слабими й поганими, мене врятували. А ті роги, що ними я радувався, загубили мене».