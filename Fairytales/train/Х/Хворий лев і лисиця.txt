Коли лев постарів і не міг зловити для себе ніякої звірини, зробився хворим і почав жалітися, інші звірі йшли на те дивитися. Хто приходив до його печери дивитися, він з'їв кожного і тим піддержував собі життя. Чекав він, чи не прийде й лисиця, але лисиця була така мудра, що до печери не йшла, лише з ним здалеку бесідувала.

Каже до неї лев:

— Вже всі звірі відвідували мене в моїй недузі, а ти ні!

На те відповіла лисиця:

— Багато приходить, але мало відходить, тому я на­стільки розумна, що не йду близько тебе, бо ти не так хворий, як голодний.