Раз тягнули чотири воли тяженький плуг вечо­ром з поля додому. Тягнуть вони, тягнуть; аж над­літає уперта муха, сідає собі поважно на ріг одного вола і їде з ним помаленьку.    Надлітає тим часом друга муха і питає ту, що сидить на розі вола:

— А ти звідки їдеш, сестро?

— З поля, — відповідає та, — цілий день орала з волами, аби люди мали хлібця досить!

Що вартий такий чоловік, котрий чужою працею хвалиться?..