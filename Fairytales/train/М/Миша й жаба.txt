Жили раз миша і жаба. Вони були щирими приятелями. Раз каже жаба:

— Сьогодні весілля на іншому боці озера. Підемо туди?.

Миша налякалася та тихцем сказала, що вона не вміє плавати.

— Е, це дурниця! — відповіла їй жаба. — Я зав'яжу тобі мотузок довкола шиї та перетягну тебе через воду. Тільки не бійся!

   Миша повірила жабі та дала дала зав’язати мотузку навколо шиї. І почали вони плисти. Та коли допливли до середини озера, надлетів туди великий птах. Схопив мишу і проковтнув її. Потім побачив жабу, що звисала на мотузку. Схопив і жабу та й з'їв її. Жаба мала ще декілька секунд, щоби з плачем сказати голосно:

— Ах, якби я була не зав'язала моїй приятельці мотузка на шию!

   Отже, нехай ніхто не дозволить зав'язувати собі шнурок на шиї. Хоч би це хотів зробити навіть найліпший приятель і навіть у найкращім намірі!