Одного разу зустрів вовк жебрака й каже:

— Я тебе з'їм!

— Мене? Бачиш, який я худий, — шкіра та кістки. Не посмакує тобі моє м'ясо… А я тобі пораджу, кого з'їсти.

— Кого?

— В лісі люди рубають дрова. Придивись, від якої сокири найдальше відлітають тріски. Того й вибирай, бо у нього смачне м'ясо.

   Прибіг вовк у ліс, виліз на високе дерево — й дивиться. Ага! Побачив молодого парубка — і давай підкрадатися до нього.

—  Я тебе з'їм!

— Хочеш мене з'їсти? Тільки почекай поки я вмиюсь… Я не звір, мені треба приготуватися до смерті.

— Давай, готуйся, тільки швидко!

Парубок вирубав собі палицю, взяв сокиру і йде.

— Дай, вовче, мені свого хвоста, хай руки повитираю».

   Чоловік обкрутив хвіст навколо лівої руки, а правою стиснув палицю і — бух! Бах! Бух!

Вовк скиглячи:

— Ой, відпусти, пусти… Я вже не хочу тебе їсти. Тільки дай мені щось перекусити, а то я дуже голодний.

   Відпустив чоловік вовка. Прийшли до колиби, розвели вогонь, риби напекли… Вовк їсть.

— Дай ще попоїсти, — просить вовк.

Чоловік дав йому ще, а потім кинув і шматок хліба з сиром.

   Вирушили люди додому і з ними вовк поплентався. На небі світив місяць. Проходили попри озерце й у воді вовк побачив своє відображення. Подумав, що то сир.

—  Чи можу я взяти той сир? – запитав вовк;

— Можеш, тільки перед цим мусиш вихлебтати всю воду.

 Вовк хлебче, хлебче… Уже його й здуло від води.

— Ой, більше не можу», заледь сказав вовк.

— Хлебчи, хлебчи! – кажуть хлопці.

Вовк мало не лопнув, а до сиру так і не добрався.

   Посміялись хлопці з вовка за те що він з’їсти їх хотів та й пішли разом дальше.

   Дійшли додому. Чоловік кличе вовка до хати.

— Ходи погрієшся.

— Я не піду. Боюся.

   Впросив чоловік вовка зайти до хати, дав йому попоїсти, зігрітись і відпочити.

   Після тої зустрічі з людьми, вовк більше ніколи не зазіхав на людей.