Зустрівся орел з лисом та й щось собі говорили. Лис каже:

— Тобі добре, ти все видиш, бо високо літаєш!

А орел каже:

— Я й тебе навчу літати.

   Взяв лиса в кігті та й полетів з ним. Літає, літає, а як вилетів дуже високо, каже до лиса:

— Ну як, готовий?

— Мабуть готовий.

— Ну, — каже, — якщо готовий, то хочу тебе пустити, щоб сам летів!

   Орел, пустив його, летів лис та й упав до землі. Орел підлетів до нього та й питає:

— Ну як летілося?

А лис каже:

— Та летіти легко, але приземлятися важко!